<meta charset="utf-8">
<center><h2 style="padding-top: 50px;">T.C.</center></h2>
<center><h2>Yargıtay</center></h2>
<center><h2>6.Hukuk Dairesi</center></h2>
<p style="text-align: justify; padding-left: 80px; padding-right: 90px;">&emsp;<b>Esas No:</b>2014/5746<br>&emsp;<b>Karar No:</b>2014/7840
<br><b>&emsp;K.Tarihi:</b>
<center><h3>Yargıtay İlamı</center></h3>
<font face="tahoma" size="2">
<p  style="text-align: justify; padding-left: 80px; padding-right: 90px;">İtirazın kaldırılması ve tahliye
<br>İcra mahkemesince verilmiş bulunan yukarıda tarih ve numarası yazılı karar, davacı tarafından süresi içinde temyiz edilmiş olmakla, dosyadaki bütün kağıtlar okunup gereği görüşülüp düşünüldü.
<br>Davacı alacaklı tarafından, davalı borçlu aleyhine kira alacağının tahsili amacıyla tahliye istekli olarak başlatılan icra takibine davalı borçlunun itiraz etmesi üzerine, davacı alacaklı icra mahkemesine başvurarak itirazın kaldırılması ve tahliye isteminde bulunmuştur. Mahkemece, itirazın kaldırılması ve tahliye isteminin reddine karar verilmesi üzerine karar davacı alacaklı vekili tarafından temyiz edilmiştir.
<br>Taraflar arasında, 25.04.2009 başlangıç tarihli bir yıl süreli kira sözleşmesi konusunda uyuşmazlık bulunmamaktadır. Kira sözleşmesinde kiralanan daire ikametgah olarak kullanılmak üzere davalı borçluya kiralanmış olup aylık kira parasının 650 TL olduğu, ait olduğu ayın ilk 5 günü içerisinde peşin olarak ödeneceği, bir kira ödenmediği takdirde gelecek kiraların muacceliyet kespedeceği kararlaştırmıştır. Davacı 21.06.2010 tarihinde başlattığı icra takibi ile ödenmeyen 2010 yılı Nisan ve Mayıs ayı kiraları ile sözleşmedeki muacceliyet şartı gereğince muaccel hale gelen 10 aylık kira alacakları toplamı 7800 TL kira alacağının tahsili ile kiralananın tahliyesine karar verilmesini talep etmiştir. Davalı kira borcunun bulunmadığını belirterek icra takibine itiraz etmiştir. Davalının dosyaya sunduğu ödeme belgelerine göre kira başlangıcından itibaren takip tarihine kadar toplam 8.295,00 TL'si kira bedeli ve 800,00 TL si depozito olmak üzere toplam 9.095 TL ödeme yapıldığı anlaşılmaktadır.
<br>Kiracı aleyhine düzenleme yasağı başlıklı 6098 Sayılı Türk Borçlar Kanununun 346.maddesinde; kiracıya kira bedeli ve yan giderler dışında başka bir ödeme yükümlülüğü getirilemeyeceği, özellikle kira bedelinin zamanında ödenmemesi halinde ceza koşulu ödeneceğine veya sonraki kira bedellerinin muaccel olacağına ilişkin anlaşmaların geçersiz olduğu, 6101 Sayılı Türk Borçlar Kanununun Yürürlüğü ve Uygulama Şekli Hakkında Kanunun Geçmişe etkili olma başlıklı 2.maddesinde; Türk Borçlar Kanununun kamu düzenine ve genel ahlaka ilişkin kurallarının gerçekleştikleri tarihe bakılmaksızın bütün fiil ve işlemlere uygulanacağı, aynı kanunun görülmekte olan davalara ilişkin uygulama başlıklı 7.maddesinde de; Türk Borçlar Kanununun kamu düzenine ve genel ahlaka ilişkin kuralları ile geçici ödemelere ilişkin 76'ncı, faize ilişkin 88'nci, temerrüt faizine ilişkin 120'nci ve aşırı ifa güçlüğüne ilişkin 138'nci maddesinin görülmekte olan davalara da uygulanacağı hüküm altına alınmıştır. Kiracıyı koruma amacıyla getirilen TBK.nun 346.maddesindeki bu yasal düzenlemenin kamu düzenine ilişkin olduğu kuşkusuzdur. Bununla birlikte 6217 Sayılı Yasanın geçici 2.maddesinde değişiklik yapan 6353 Sayılı Yasanın 53.maddesine göre; kiracının Türk Ticaret Kanunun'da tacir olarak sayılan kişiler ile özel hukuk ve kamu hukuku tüzel kişileri olduğu işyeri kiralarında 6098 Sayılı Türk Borçlar Kanununun 323, 325, 331, 340, 343, 344, 346 ve 354'ncü maddelerinin 1.7.2012 tarihinden itibaren 8 yıl süreyle uygulanamayacağı, bu halde kira sözleşmelerinde bu maddelerde belirtilmiş olan konulara ilişkin olarak sözleşme serbestisi gereği kira sözleşmesi hükümlerinin tatbik olunacağı da öngörülmektedir.
<br>Taraflar arasında düzenlenen kira sözleşmesinin 19. maddesinde muacceliyet koşuluna yer verildiği görülmekte ise de, yeni yasal düzenleme karşısında bu koşulun davalı kiracının sıfatına göre geçersiz hale geldiğinin kabulü gerekir.
<br>Davalı kiracının kira sözleşmesinin başlangıç tarihinden itibaren takip tarihine kadar ödemesi gereken kira miktarı takibe konu 2010 yılı Nisan ve Mayıs ayı kiraları ile birlikte 9.100,00 TL olmasına rağmen 8.295 TL kira, 800 TL depozito olmak üzere toplam 9.095,00 TL ödeme yapıldığı anlaşılmaktadır.
<br>Davalı borçlu itiraz dilekçesinde depozitonun alacaklıdan talep edilmeyeceğini belirterek yapılan toplam ödeme miktarı olan 9.095 TL içerisinde depozito ödemesini de dahil etmiş ise de sözleşmenin 13. Maddesi gereğince depozitonun tahliye halinde kiralananında meydana gelebilecek zarar ve ziyana karşılık teminat olarak alındığı anlaşılmakta olup depozitonun kiraya mahsup edilemeyeceği açıktır. Bu durumda davalı borçlunun takip tarihi itibarıyla ödenmemiş kira alacağı bakımından itirazının kaldırılmasına ve tahliyeye karar verilmesi gerekirken davanın reddine karar verilmesi doğru değildir.
<br>Karar bu nedenle bozulmalıdır.
<br>SONUÇ:Yukarıda açıklanan nedenlerle temyiz itirazlarının kabulü ile 6100 sayılı HMK.ya 6217 Sayılı Kanunla eklenen geçici 3.madde hükmü gözetilerek HUMK.nın 428 ve İİK.nın 366.maddesi uyarınca kararın BOZULMASINA, istek halinde peşin alınan temyiz harcının temyiz edene iadesine, 12/06/2014 tarihinde oybirliğiyle karar verildi.
<h4  style="text-align: justify; padding-left: 80px; padding-right: 90px;">TÜRK MİLLETİ ADINA KARAR</h4>
<p  style="text-align: justify; padding-left: 80px; padding-right: 90px;"><b>DAVA:</b> Tazminat (Kamulaştırmasız El Koymadan Kaynaklanan)
<br>Mahkememizde görülmekte bulunan Tazminat (Kamulaştırmasız El Koymadan Kaynaklanan) davasının yapılan açık yargılamasının sonunda,
<p  style="text-align: justify; padding-left: 80px; padding-right: 90px;"><b>GEREĞİ DÜŞÜNÜLDÜ:</b><p>
<p  style="text-align: justify; padding-left: 80px; padding-right: 90px;">Davacı vekili dava dilekçesinde, müvekkili adına kayıtlı olan dava konusu taşınmazın geçerli bir kamulaştırma işlemine tabi tutulmadan davalı idarelerce kullanıldığını, halen dava konusu taşınmazın yol ve okul alanı olarak tasarruf edildiğini, müvekkillerine veya murislerine kamulaştırma işleminin noter aracılığıyla tebliğ edilmediğini, dava konusu taşınmazın bulunduğu bölgenin çok değerli olup gerçek bedelin bilirkişi kurulu tarafından yapılan değerlendirme neticesinde ortaya çıkacağını belirterek fazlaya ilişkin hakları saklı kalmak kaydıyla 100,00-Tl kamulaştırmasız el atma tazminatının dava tarihinden itibaren işleyecek yasal faiziyle birlikte davalı idarelerden alınarak müvekkillerine hisseleri oranında verilmesine karar verilmesini talep ve dava etmiştir.
<br>Davalı vekili cevap dilekçesinde, dava konusu parselin 1/1000 ölçekli, Revizyon İmar Planında kısmen İlköğretim okulu alanında kaldığını, ilköğretim okulu inşaasının plan yapımındaki yetki sebebiyle il özel idaresinde olduğunu, müvekkil idareye husumet yöneltilemeyeceğini, fiili el atma olduğu iddiasında bulunulduğu taşınmaz üzerindeki tasarruf edilememe halinin idarenin şuyulandırma işleminden kaynaklı olmayıp imar planı sebebiyle olduğunu, taşınmaz üzerinde tasarrufun engellendiğinin varsayılarak idari işlem yada eylem niteliğine haiz çekişmeli durum karşısında idari yargıda dava açılması gerektiğini, 5999 sayılı Kanunun geçici 6.md.si uyarınca da uzlaşmanın ön koşul olduğunu ve dava şartı niteliğinde bulunduğunu belirterek, yargı yolu, husumet ve dava şartları yönünden itirazda bulunarak davanın reddine karar verilmesini talep etmiştir.
<br>Diğer Davalı cevap dilekçesinde, davacı tarafça imar planına dayalı olarak açılmış bulunan bu davanın çözüm yerinin idari yargı olduğunu ve 222 sayılı yasa kapsamında ilköğretim yeri olarak bu yerin belirlenmesi ve yol olarak kullanılması durumumda da müvekkili bakanlık yönünden pasif husumet nedeniyle davanın reddi gerektiğini, uzlaşmanın ön koşul olup dava koşulunun yerine getirilmediğini, dava konusu taşınmaz üzerine müvekkili bakanlıkça herhangi bir el atmanın söz konusu olmadığını ve taşınmaz üzerinde okul bulunmadığını bildirerek davanın usulden ve esastan reddine karar verilmesini talep etmiştir.
<br>Diğer Davalı cevap dilekçesinde, davanın idari yargıda görülmesi gerektiğini, hukuki el atmaya dayalı olarak açılan kamulaştırmasız el atma davasında imar planında bu yerin ortaöğrenim alanında kalması nedeniyle husumet itirazında bulunduklarını, kaldı ki imar planında bu yerin okul alanı olarak alınmasından sonra 5 yıl geçmeden davanın açıldığını, bu yönden de davanın reddi gerektiğini, davacı tarafça taşınmaza talep edilen m2 birim fiyatının çok yüksek olduğunu bildirerek yargı yolu, husumet ve esas yönünden davanın reddine karar verilmesini talep etmiştir.
<br>Dava kamulaştırmasız el atmadan kaynaklanan tazminat istemine ilişkindi
<br>Tarafların iddia ve savunmaları, sunulan ve sağlanan bilgi ve belgeler, mahallinde yapılan keşif ve düzenlenen bilirkişi kurulu raporu ile tüm dosya kapsamından anlaşılacağı üzere dava konusu taşınmazın tapuda davacı adına kayıtlı bulunduğu, üzerinde herhangi bir yükümlülük olmadığı anlaşılmaktadır. Mahkememizce yapılan keşif sonrası alınan bilirkişi kurulu 06/01/2014 tarihli raporunda dava konusu taşınmazın yol ve kaldırım olarak fiilen el atılan toplam alanın 49,69 m2 olduğunu, fiilen el atılan kısmın toplam değerinin 67.035,00-TL oyup Kalan kısmında fiilen el atma olmadığı, ancak 16/6/1997-25/9/1998 tasdik tarihli 1/1000 ölçekli imar planında bu kısmın kısmen yol, kısmen de İlköğretim alanında kaldığı, bilahare dava konusu yerin lise alanında kaldığının bildirildiğini belirtmişlerdir. Davacı vekili imar planında okul alanında kalan kısmın değerinin tespitinin bilirkişilerden ek rapor olarak alınmasını talep etmiş, bu talebi doğrultusunda bilirkişilerden alınan ek raporda taşınmazın m2 birim fiyatının 1.500,00-TL olduğu, davalı tarafından yol ve kaldırım olarak fiilen el atılan kısmın değerinin 67.035,00-TL, lise alanında kalan ve fiilen el atılmayan kısmın değerinin de 272.610,00-TL olduğunu belirtmişlerdir. Davacı vekilince 22/5/2014 tarihli dilekçe ile dava değeri ıslah edilmiş, ıslah dilekçesi davalı vekiline tebliğ olunmuştur. Bilirkişi kurulu raporu emsal taşınmazların ve dava konusu taşınmazın emlak vergisi asgari birim fiyatları ve imar uygulamasına tutulup tutulmadığına ilişkin yazı cevapları ile denetlenmiş ve değer biçme yöntemi bakımından mahkememizce kabule şayan bulunmuştur. Dava konusu taşınmazın imar planında kısmen yol, kısmen de ilköğretim okulu alanında kaldığı, taşınmazın bir kısmına davalı tarafından yol ve kaldırım yapılmak suretiyle el atıldığı, kalan kısmın ise imar planında uzun yıllardır okul yeri olarak kalmasına rağmen davalı idarece herhangi bir işlem yapılmadığı, kamulaştırma yoluna gidilmediği ve davacının mülkiyet hakkının kısıtlandığı anlaşılmakla bu kısıma da davalı idarenin fiilen el attığı mahkememizce kabul edilmiştir. Yasalarımıza Kamulaştırmasız el atma kavramı 5999 sayılı Kamulaştırma Kanununda Değişiklik Yapılmasına ilişkin Kanun ile 30/6/2010 tarihinde 2942 sayılı yasaya eklenen geçici 6.md.ile girmiştir. Maddede 9/10/1956 tarihi ile 4/11/1983 tarihi arasında fiilen kamu hizmetine ayrılan veya kamu yararına ilişkin bir ihtiyaca tahsis edilerek tesis yapılan taşınmazlara veya kaynaklara kısmen veya tamamen irtifak hakkı tesis etmek suretiyle malikin rızası olmaksızın fiile olarak el konulması sebebiyle malik tarafından ilgili idareden tazminat talebinde bulunulması halinde izlenecek yasal prosedür düzenlenmiştir. Yargıtay içtihatlarıyla da kararlılık kazanan uygulamaya göre uzun yıllar kamu hizmetine tahsis edilen ancak amacın fiilen hayata geçirilmemesi nedeniyle kamulaştırma yada takas cihetine gitmeyen idarenin, malikin taşınmaz üzerindeki tasarruf hakkını belirsiz bir süre için kullanılmaz hale getirmesi, dolayısıyla malikin taşınmazdan mülkiyet hakkının özüne uygun şekilde yararlanma olanağı kalmaması, taşınmaz malikinin mülkiyet hakkının hukuksal bir nedene dayanılmadan idarece engellendiğinin kabul edileceği şeklindedir. 5999 ve 6487 Sayılı Yasalarda düzenlenen ve Kamulaştırma Kanununa eklenen geçici 6.madde bir tasfiye yasasıdır. Maddede açıkça yazıldığı üzere 1956-1983 tarihleri arasındaki uyuşmazlıkları düzenlemektedir. 6487 Sayılı Yasada da fiilen el atılan taşınmazlara ilişkin düzenleme getirilmektedir. 4650 Sayılı yasa ile değişik 2942 Sayılı Kamulaştırma Kanunun 9/10/1956 ile 4/11/1983 tarihleri arasında kamulaştırmasız el atılan taşınmazlarla ilgili olarak açılacak davalarda uygulanacak usul ve esaslara ilişkin tasfiye hükümlerini içeren geçici 6.md.sinde 11/6/2013 tarihinde yürürlüğe giren 6487 sayılı yasa ile yapılan değişiklik ile "......uygulama imar planlarında umumi hizmetlere ve resmi kurumlara ayrılmak suretiyle veya ilgili kanunların uygulanmasıyla tasarrufu kısıtlanan taşınmazlar hakkında 3/5/1985 tarih ve 3194 sayılı İmar Kanununda öngörülen idari başvuru ve işlemler tamamlandıktan sonra idari yargıda dava açılabilir. Bu madde hükümleri karara bağlanmamış veya kararı kesinleşmemiş tüm davalarda uygulanır" hükmü getirilmiş ise de sözü edilen geçici yasa hükmü 9/10/1956 ime 4/11/1983 tarihleri arasındaki kamulaştırmasız el atmalarla ilgili olup idari yargıda görülebilecek işleri de 3194 sayılı İmar Kanununda öngörülen idari başvuru ve işlemlerle sınırlamıştır. Kaldı ki Anayasa Mahkemesinin 25/9/2013 gün ve 2013/93 Esas, 2013/101 karar sayılı ilamı Anayasanın 153.md.si kapsamında bir iptal kararı olmayıp kurumları bağlayıcı nitelikte değildir. Kamulaştırma yapmaksızın suskun ve pasif kalmak ve işlem tesis etmemek veya eylemli olarak el atmak arasında kullanmaya engel sınırlamalar açısından bir fark yoktur. Mülkiyet hakkının sınırlandırılması anlamında aynı sonuç doğurmaktadır. Burada mahkememizce dikkate alınan husus 6487 sayılı yasanın 6.maddesi, 9/10/1956 ile 4/11/1983 tarihleri arasındaki kamulaştırmasız el atılan taşınmazlarla ilgili olarak açılacak davalarda uygulanacak usul ve esaslara ilişkin tasfiye hükümleri içerdiğinden dava konusu olan taşınmazın 1/1000 ölçekli imar planında kısmen yol, kısmen de ilköğretim okulu alanında kalması nedeniyle tarihi itibariyle dava konusu uyuşmazlık da uygulanamayacağı kabul edilmiştir. 6487 Sayılı Yasa ile Kamulaştırma Kanununa eklenen geçici 6.md.nin 10.fıkrasında taşınmaz bedelinin tahsili davalarının da idari yargıda görüleceğine dair hüküm yoktur. Bu davalarda Kamulaştırma Kanunun 37.md.si uyarınca adli yargının görevli ve yetkili olacağı kabul edilmelidir. Tüm bu nedenlerden dolayı imar planında okul alanı olarak kalan ve idarenin uzun yıllar hiçbir işlem tesis etmeden ve kamulaştırma yapmadan davacının mülkiyet hakkını ve tasarrufunu engellediği mahkememizce kabul edilerek bu kısım yönünden de tahsiline karar vermek gerekmiştir. Yargılama aşamasında 6360 Sayılı Kanunun 1.md.sinin 4 ve 5.fıkraları gereği tüzel kişiliği 30/3/2014 tarihinde sona erdiğinden aşağıdaki şekilde hüküm kurulması yoluna gidilmiştir.
<p  style="text-align: justify; padding-left: 80px; padding-right: 90px;"><b>HÜKÜM:</b> Yukarıda gerekçesi açıklandığı üzere;
<p  style="text-align: justify; padding-left: 80px; padding-right: 90px;"><b>1-</b>Bir takım davalıların dava açıldıktan sonra tüzel kişiliği sona erdiğinden bu davalı yönünden HMK.115/2 md.si uyarınca davanın USULDEN REDDİNE,
<br><b>2-</b>A- Diğer davalı yönünden davanın kabulü ile 67.035,00-TL kamulaştırmasız el atma tazminatının dava tarihinden itibaren işleyecek yasal faiziyle birlikte davalı idareden alınarak davacıya verilmesine,
<br>Dava konusu taşınmazın davacı adına olan TAPU KAYDININ bilirkişi raporuna ekli fen bilirkişisi krokisinde gösterilen kısıma ilişkin karşılık gelen TAPU KAYITLARININ İPTALİ ile TMK.999. Md.si uyarınca YOL OLARAK TERKİNİNE,
<br>B- Davalı yönünden davanın kabulü ile 272.610,00-TL kamulaştırmasız el atma tazminatının dava tarihinden itibaren işleyecek yasal faiziyle birlikte davalı idareden alınarak davacıya verilmesine,
<br>Dava konusu taşınmazın davacı adına olan TAPU KAYDININ bilirkişi raporuna ekli fen bilirkişisi krokisinde gösterilen kısıma ilişkin karşılık gelen TAPU KAYITLARININ İPTALİ ile TMK.999. Md.si uyarınca YOL OLARAK TERKİNİNE,
<br><b>3-</b>İ.İ.K.nun 28.maddesi gereğince hüküm özünün Tapu Sicil Müdürlüğüne gönderilmesine,
<br><b>4-</b>Harçlar Kanunu uyarınca alınması gereken 25,20-TL karar harcından peşin yatırılan 24,30-TL harcın mahsubu ile bakiye 0,90-TL harcın davalının harçtan muaf olması nedeniyle alınmasına yer olmadığına,
<br><b>5-</b>Davacı tarafından yapılan 52,35-TL dava açma giderinin davalılardan müştereken ve müteselsilen alınarak davacıya verilmesine,
<br><b>6-</b>Davacı kendisini vekille temsil ettirdiğinden Avukatlık Asgari Ücret Tarifesine göre hesaplanan 1.500,00-TL vekalet ücretinin davalılardan alınarak davacıya verilmesine,
<br><b>7-</b>Davacı tarafından yapılan 170,80-TL keşif harcı, 75,00-TL keşif ulaşım gideri, 110,00-TL tebligat, 84,10-TL müzekkere, 750,00-TL bilirkişi ücreti ki toplam 1.189,90-TL yargılama giderinin davalılardan müştereken ve müteselsilen tahsili ile davacıya verilmesine,
<br><b>8-</b>Davalılarca yapılan yargılama giderlerinin üzerlerinde bırakılmasına,
<br><b>9-</b>Taraflarca yatırılan ve kullanılmayan gider avanslarının karar kesinleştiğinde ilgililerine iadesine,
<br>İlişkin, taraf vekillerinin yüzlerine karşı, tescil yönünden kesin, bedel yönünden gerekçeli kararın tebliğ tarihinden itibaren 15 gün içinde taraflarca mahkememize sunulacak veya gönderilecek dilekçe ile Yargıtay nezdinde temyiz edilme yolu açık olmak üzere verilen karar açıkça okunup, usulen anlatıldı.</p>
