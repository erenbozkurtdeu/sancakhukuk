<meta charset="utf-8"> 
<center><h2>T.C.</center></h2>
<center><h2>Yargıtay</center></h2>
<center><h2>Hukuk Dairesi</center></h2>
<p  style="text-align: justify; padding-left: 80px; padding-right: 90px;">Taraflar Arasındaki kamulaştırmasız el atılan taşınmaz bedelinin tahsili davasından dolayı yapılan yargılama sonunda: Davanın kısmen kabulüne dair verilen yukarıda gün ve sayıları yazılı hükmün Yargıtay'ca incelenmesi, davacı ile davalı vekillerince verilen dilekçeler ile istenilmiş olmakla, dosyadaki belgeler okunup uyuşmazlık anlaşıldıktan sonra gereği görüşülüp düşünüldü:</p>
<center><h3>Karar</center></h3>
<p  style="text-align: justify; padding-left: 80px; padding-right: 90px;">Dava kamulaştırmasız el atılan taşınmaz bedelinin tahsili istemine ilişkindir.
<br>Mahkemece birtakım davalılar hakkındaki davanın husumetten reddine, diğer davalı aleyhine açılan davanın kısmen kabulüne karar verilmiş; hüküm, davacı ve davalı vekillerince temyiz edilmiştir.
<br>Mahallinde yapılan keşif sonucu, taşınmazın dava tarihindeki değerinin biçilmesinde bir isabetsizlik görülmemiştir.
<br>Bu nedenle davalı vekilinin tüm, davacı vekilinin ise aşağıdaki bent dışında kalan sair temyiz itirazları yerinde değildir. Ancak;
<br><b>1-)</b>İmar planında yol, ağaçlandırılacak alan, dere koruma kuşağı (yeşil alan) olarak ayrılan dava konusu taşınmaza yol olarak el atmaya başlanıldığı gözetilerek, proje bütünlüğü gereği sorumlu idareler belirlenip tamamının bedeline hükmedilmesi gerekirken eksik inceleme ile yazılı şekilde hüküm kurulması,
<br><b>2-)</b>13.03.2015 gün ve 29294 sayılı Resmi Gazete’de yayımlanan Anayasa Mahkemesi'nin 13.11.2014 gün ve 2013/95-2014/176 sayılı kararı ile; 6487 sayılı Yasanın 21. maddesi ile 2942 sayılı Kamulaştırma Kanununun başlığı ile birlikte değiştirilen geçici 6. maddesinin 13. fıkrası "09.10.1956 ile 04.11.1983 tarihlerini kapsayan dönemde oluşan mağduriyetlerin giderilmesi amacıyla getirilen ve malikler aleyhine bir takım hükümler içeren bu istisnai düzenlemenin 04.11.1983 tarihinden sonraki dönem içinde uygulanmasının hukuk güvenliğini zedeleyeceği" gerekçesiyle Anayasanın 2 ve 35. maddelerine aykırı buistalunarak iptal edilmiştir. Dosyada bulunan delil ve belgelere göre, dava konusu taşınmaza 04.11.1983 gününden sonra el atıldığı anlaşılmakla, nispi harç ve nispi vekâlet ücretine hükmedilmesi gerektiğinden,
<br>Mahkeme kararının açıklanan nedenlerle davacı vekilinin temyiz itirazı doğrultusunda BOZULMASINA, davacıdan peşin alınan temyiz harcının istenildiğinde iadesine, aşağıda yazılı kalan harcın davalıdan alınmasına ve davacı ile davalıdan peşin alınan temyize başvurma harçlarının Hazineye irad kaydedilmesine, oybirliğiyle karar verildi.</p>
